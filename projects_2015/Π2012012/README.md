## ΣΥΝΟΨΗ

Το Zoo Class είναι ένα εκπαιδευτικό παιχνίδι που απευθύνεται σε μαθητές της πρώτης και δευτέρας δημοτικού, κι έχει ως στόχο να ξεκινήσουν τα παιδιά να εξοικειώνονται με την αγγλική γλώσσα με έναν διασκεδαστικό τρόπο.
Το link του παιχνιδιού είναι το εξής : https://scratch.mit.edu/projects/64708558/

##Εισαγωγή
Το παιχνίδι αφορά μία δασκάλα που αποφασίζει να ξεφύγει από το ανιαρό μάθημα στη τάξη και πηγαίνει τους μαθητές της στο ζωολογικό κήπο για να συνεχίσουν εκεί το μάθημά τους με έναν πολύ πιο ευχάριστο και διασκεδαστικό τρόπο. Τα παιδιά καλούνται να επιλέξουν τη σωστή απάντηση μέσα από τις δύο επιλογές που εμφανίζονται στην οθόνη για την αγγλική ονομασία του κάθε ζώου που εμφανίζεται. Η διάδραση πραγματοποιείται με το Κλικ του ποντικιού.

##Επιλογή Εργαλείων
Για τη δημιουργία του παιχνιδιού χρησιμοποιήθηκε η διαδικτυακή έκδοση του εργαλείου Scratch.

##Διαδικασία Ανάπτυξης
Αρχικά, βρέθηκε η ιστορία του παιχνιδιού. Αυτή βασίστηκε στο γεγονός ότι τα παιδιά στις μέρες μας θεωρούν ανιαρά τα μαθήματα στο σχολείο και έτσι οι καθηγητές τους αναζητούν διαφορετικούς τρόπους διδασκαλίας, ώστε να τους προσεγγίσουν. Το αντικείμενο του παιχνιδιού που επιλέχθηκε είναι η αγγλική γλώσσα, καθώς είναι η πιο απαραίτητη ξένη γλώσσα στον κόσμο και τα παιδιά πρέπει να εξοικειώνονται με αυτήν από μικρή ηλικία. Στη συνέχεια ξεκίνησε η υλοποίηση του κώδικα. Στην αρχή σχεδιάστηκε η αφήγηση και το κλείσιμο της ιστορίας. Έπειτα σχεδιάστηκε η διαδικασία του παιχνιδιού, δίνοντας στον παίκτη δύο επιλογές για απάντηση κάθε φορά, ώστε εκείνος να επιλέξει την σωστή.

##Διάγραμμα Λειτουργίας Συστήματος
Οι βασικές φάσεις του παιχνιδιού είναι οι εξής :
1)έναρξη της εφαρμογής
2)αφήγηση της ιστορίας
3)έναρξη του παιχνιδιού
4)τέλος της ιστορίας

##Ενδεικτικές Οθόνες

##Μελλοντικές Επεκτάσεις
Το παιχνίδι εννοείται πως θα μπορούσε να εξελιχθεί με μετατροπές και προσθήκες στον κώδικα λειτουργίας του. Για παράδειγμα θα μπορούσε να σχεδιαστεί για πολλές διαφορετικές ξένες γλώσσες, με μία επιλογή που θα γίνεται από τον χρήστη πριν την έναρξη του παιχνιδιού για την ξένη γλώσσα που θα ήθελε να επιλέξει. Επίσης, μια άλλη προσθήκη που θα μπορούσε να πραγματοποιηθεί είναι η προσθήκη επιπέδου δυσκολίας στο παιχνίδι, με επιλογή του χρήστη πριν την έναρξη, ώστε να προσεγγίσει περισσότερες ομάδες ατόμων.

##Συμπεράσματα
Το Scratch δίνει την δυνατότητα στους χρήστες για τη δημιουργία απλών παιχνιδιών με έναν ευχάριστο και εύκολο τρόπο, καθώς είναι λειτουργικό και εύκολο στη χρήση του. Το Zoo Class καταφέρνει να συνδυάσει την αφήγηση από τους ήρωες, την μεταφορά και την διάδραση των χρηστών στο χώρο εξέλιξης του παιχνιδιού. Είναι ένας ευχάριστος τρόπος για τα παιδιά να ψυχαγωγούνται και να μορφώνονται ταυτόχρονα.
